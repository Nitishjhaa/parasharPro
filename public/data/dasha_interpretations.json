{
    "sun": {
        "sun": "सूर्य में सूर्य-सूर्य उच्च का हो और  1,4,5,7,9,10 वें स्थान में हो तो उसकी अन्तर्दशा में धनलाभ, राजसम्मान, विवाह, कार्यसिद्धि, रोग और यश प्राप्त होता है। यह सूर्य द्वितीयेश या सप्तमेश हो तो अपमृत्यु भी हो सकती है।",
        "moon": "सूर्य में चन्द्रमा लग्न, केन्द्र और त्रिकोण में हो तो इस दशाकाल में धनवृद्धि, घर, खेत और वाहन की वृद्धि होती है। चन्द्रमा उच्च अथवा स्वक्षेत्री हो तो स्त्रीसुख, धनप्राप्ति, पुत्रलाभ और राजा से समागम होता है। क्षीण या पापग्रह से युक्त हो तो धन-धान्य का नाश, स्त्री-पुरुषों को कष्ट, भृत्यनाश, विरोध और राजविरोध होता है। 6,8,12 वें स्थान में हो तो जल से भय, मानसिक चिन्ता, बन्धन, रोग, पीड़ा, मूत्रकृच्छ और स्थानभ्रंश होता है। महादशा के स्वामी से 1,4,5,7,9,10 वें भाव में हो तो सन्तोष, स्त्री-पुत्र की वृद्धि, राज्य से लाभ, विवाह, धनलाभ और सुख होता है। महादशा के स्वामी से 2,8,12 वें भाव में हो तो धननाश, कष्ट, रोग और झंझट होता है।",
        "mars": "सूर्य में मंगल-उच्च और स्वक्षेत्री मंगल हो या 1,4,5,7,9,10 वें स्थान में हो तो इस दशाकाल में भूमिलाभ, धनप्राप्ति, मकान की प्राप्ति, सेनापति, पराक्रम-वृद्धि, शासन से सम्बन्ध और भाइयों की वृद्धि होती है। दशेश से मंगल 6,8,12 वें भाव में हो या पापग्रह से युक्त हो तो धनहानि, चिन्ता, कष्ट, भाइयों से विरोध, जेल, क्रूरबुद्धि आदि बातें होती है।",
        "mercury": "सूर्य में बुध- स्वराशि या उच्च राशि का बुध 1,4,5,7,9,10 वें स्थान में हो तो इस दशाकाल में उत्साह बढ़ानेवाली, सुखदायक और धनलाभ करनेवाली दशा होती है। यदि शुभराशि में हो तो पुत्रलाभ, विवाह, सम्मान आदि मिलते हैं। दायेश से 6,8,12 वें भाव में हो तो पीड़ा, आर्थिक संकट और राजभय आदि होते हैं। द्वितीयेश और सप्तमेश केतु हो तो ज्वर, अर्श आदि रोग होते हैं।",
        "jupiter": "सूर्य में गुरु-गुरु उच्च वा स्वराशि का 1,4,5,7,9,10 वें स्थान में हो तो इस दशाकाल में विवाह, अधिकार-प्राप्ति, बड़े पुरुषों के दर्शन, धन-धान्य-पुत्र का लाभ होता है। गुरु नौवें या दसवें भाव का स्वामी हो तो सुख मिलता है। यदि दायेश-दशा के स्वामी से गुरु 6,8,12 वें स्थान में हो या नीच राशि अथवा पापग्रहों से युक्त हो तो राजकोष, स्त्री-पुत्र को कष्ट, रोग, धननाश, शरीरनाश और मानिसक चिन्ताएँ रहती हैं।",
        "venus": "सूर्य में शुक्र-उच्च या मित्र के वर्ग में शुक्र हो अथवा 1,4,5,7,9,10 वें स्थानों में से किसी में हो तो इस दशाकाल में सम्पत्तिलाम, राजलाभ, यशलाभ और नाना प्रकार के सुख होते हैं। यदि दायेश से 6,8,12 वें स्थान में हो तो राजकोप, चित्त में क्लेश, स्त्री-पुत्र-धन का नाश होता है। यदि शुक्र लग्न से 6,8 वें भाव में हो तो अपमृत्यु होती है।",
        "saturn": "सूर्य में शनि-1,4,5,7,9,10 वें भाव में शनि हो तो इस दशाकाल में शत्रुनाश, कल्याण, विवाह, पुत्रलाभ, धनप्राप्ति होती है। दायेश-दशा के स्वामी से शनि 6,8,12 वें भाव में नीच या पापग्रह से युक्त हो तो धननाश, पापकर्मरत, वातरोग, कलह, नाना रोग होते हैं। यदि द्वितीयेश और सप्तमेश शनि हो तो अल्पमृत्यु होती है।",
        "rahu": "सूर्य में राहु-1,4,5,7,9,10 वें भाव में राहु हो तो इस दशाकाल में धननाश, सर्प काटने का भय, चोरी, स्त्री-पुत्रों को कष्ट होता है। यदि राहु 3,6,10,11 वें स्थान में हो तो राजमान, धनलाभ, भाग्यवृद्धि, स्त्री-पुत्रों को कष्ट होता है। दशा के स्वामी से राहु 6,8,12 वें हो तो बन्धन, स्थाननाश, कारागृहवास, क्षय, अतिसार आदि रोग, सर्प या घाव का भय होता है। यदि राहु द्वितीय व सप्तम स्थानों का स्वामी हो तो अल्प-मृत्यु होती है।",
        "ketu": "सूर्य में केतु-इस दशा में देहपीड़ा, धननाश, मन में व्यथा, आपसी झगड़े, राजकोप आदि बातें होती हैं। दायेश से केतु 6,8,12 वें भाव में हो तो दाँत रोग, स्थानभ्रंश, शत्रुपीड़ा, पिता का मरण, परदेशगमन आदि फल होते हैं। केतु 3,6,10,11 वें भाव में हो तो सुखदायक होता है। द्वितीयेश और सप्तमेश केतु हो तो अल्पमृत्यु का योग करता है।"
    },
    "moon": {
        "sun": "चन्द्र में सूर्य- सूर्य उच्च का हो, स्वक्षेत्री हो या 1,4,5,7,9,10 वें स्थान में हो तो इस दशा में राजसम्मान, धनलाभ, घर में सुख, ग्राम, भूमि आदि का लाभ, सन्तान प्राप्ति होती है। यदि दायेश से 6,8,12 वें स्थान में हो, पापयुत हो तो सर्प, राजा एवं चोर से भय, ज्वर रोग, परदेशगमन और पीड़ा होती है। सूर्य द्वितीयेश और सप्तमेश हो तो ज्वर बाधा होती है।",
        "moon": "चन्द्र में चन्द्र- चन्द्रमा उच्च का या स्वक्षेत्री हो या 1,5,9,11 वें स्थान में हो अथवा भाग्येश से युत हो तो इस दशाकाल में धन-धान्य की प्राप्ति, यशलाभ, राजसम्मान, कन्यासन्तान का लाभ, विवाह आदि फल मिलते हैं। पापयुक्त चन्द्रमा हो, नीच का हो या 6,8 वें स्थान में हो तो धन का नाश, स्थानच्युत, आलस, सन्ताप, राज्य से विरोध, माता को कष्ट, कारागृहवास और भार्या का नाश होता है। यदि द्वितीयेश और सप्तमेश चन्द्रमा हो तो अल्पायु का भय होता है।",
        "mars": "चन्द्र में मंगल-1,4,5,7,9,10 वें स्थान में मंगल हो तो इस दशाकाल में सौभाग्य वृद्धि, राज से सम्मान, घर-क्षेत्र की वृद्धि, विजयी होता है। उच्च और स्वक्षेत्री हो तो कार्यलाभ, सुखप्राप्ति और धनलाभ होता है। यदि 6,8,12 वें स्थान में पापयुक्त हो अथवा दायेश से शुभ स्थान में हो तो घर-क्षेत्र आदि को हानि पहुँचाता है, बान्धवों से वियोग और नाना प्रकार के कष्ट होते हैं।",
        "mercury": "चन्द्र में बुध-1,4,5,7,9,10,11 वें वें स्थान में बुध हो या उच्च का हो तो इस दशा में राजा से आदर, विद्यालाभ, ज्ञानवृद्धि, धन की प्राप्ति, सन्तान प्राप्ति, सन्तोष, व्यवसाय द्वारा प्रचुर लाभ, विवाह आदि फल मिलते हैं। यदि दायेश से बुघ २।११वें स्थान में हो तो निश्चय विवाह, धारासभा के सदस्य, आरोग्य या सुख की प्राप्ति होती है। यदि बुध दायेश ते 6,8,12 वें स्थान में नीच का हो तो बाधा, कष्ट, भूमि का नाश, कारागृहवास, स्त्री-पुत्र को कष्ट होता है। यदि बुध द्वितीयेश और सप्तमेश हो तो ज्वर से कष्ट होता है।",
        "jupiter": "चन्द्र में गुरु-लग्न से गुरु 1,4,5,7,9,10 में हो, उच्च या स्वराशि में हो तो इस दशाकाल में शासन से सम्मान, धनप्राप्ति, पुत्रलाभ होता है। यदि 6,8,12 वें भाव में हो या नीच, अस्त अथवा शत्रुक्षेत्री हो तो अशुभ फल की प्राप्ति, गुरुजन तथा पुत्र का नाश, स्थानच्युति, दुख और कलहादि होते हैं। दायेश से 1,3,4,5,7,9,10, में हो तो धैर्य, पराक्रम, विवाह, धनलाभ आदि फल होते हैं। यदि दायेश से 6,8,12 वें स्थान में हो तो जातक अल्पायु होता है।",
        "venus": "चन्द्र में शुक्र केन्द्र, लाभ, त्रिकोण में शुक्र हो या उच्च का हो, स्वक्षेत्री हो तो इस दशाकाल में राजशासन में अधिकार, ख्याति, मन्त्री या अफ़सर, स्त्री-पुत्र आदि की वृद्धि, नवीन घर का निर्माण, सुख, रमणीय स्त्री का लाभ, आरोग्य आदि फल प्राप्त होते हैं। यदि दावेश से शुक्र युत हो तो देह में सुख, अच्छी ख्याति, सुख-सम्पत्ति, घर-खेत आदि की वृद्धि होती है। यदि नीच का हो, अस्तंगत हो, पापग्रह से युत या दृष्ट हो तो भूमि, पुत्र, मित्र, पत्नी आदि का नाश, राज से हानि होती है। यदि धन स्थान में हो, अपने उच्च का हो अथवा स्वक्षेत्री हो तो निधिलाभ होता है। दायेश 6,8,12 वें स्थान में हो, पापयुक्त हो तो परदेश में रहने से दुख होता है। द्वितीयेश और सप्तमेश हो तो अल्पायु का भय होता है।",
        "saturn": "चन्द्र में शनि-1,4,5,7,9,10,11 वें  में शनि हो, स्वक्षेत्री हो या उच्च का हो, शुभग्रह से युत या दृष्ट हो तो इस दशाफल में पुत्र, मित्र और धन की प्राप्ति, व्यवसाय में लाभ, घर और खेत आदि की वृद्धि होती है। यदि 6,8,12 वें स्थान में हो, नीच का हो अथवा धन स्थान में हो तो पुण्यतीर्थ में स्नान, कष्ट, शस्त्रपीड़ा होती है।",
        "rahu": "चन्द्र में राहु-1,4,5,7,9,10 वें स्थान में राहु हो तो इस दशाकाल में शत्रुपीड़ा, भय, चोर-सर्प-राजभय, बान्धवों का नाश, मित्र की हानि, अपमान, दुख, सन्ताप होता है। यदि शुभग्रह की दृष्टि या 3,6,10,11 वें स्थान में राहु हो तो कार्यसिद्धि होती है। दायेश से 6,8,12 वें स्थान में हो तो स्थानभ्रंश, दुख, पुत्र का क्लेश, भय, स्त्री को कष्ट होता है। दायेश से केन्द्रस्थान में हो तो शुभ होता है।",
        "ketu": "चन्द्र में केतु-1,3,4,5,7,9,10,11 वें स्थान में केतु हो तो इस दशाकाल में धन का लाभ, सुख-प्राप्ति, स्त्री-पुत्र से सुख होता है। यदि दायेश से केतु केन्द्र, लाभ और त्रिकोण में हो तो अल्पसुख मिलता है, धन की प्राप्ति होती है। यदि पापग्रह से दृष्ट अथवा युत हो या दावेश से 6,8,12 वें स्थान में हो तो कलह होता है। द्वितीयेश और सप्तमेश हो तो आरोग्य में हानि होती है।"
    },
    "mars": {
        "sun": "मंगल में सूर्य - सूर्य उच्च, स्वराशि या मूलत्रिकोणी सूर्य 1,4,5,7,9,10 वें स्थान में हो तो इस दशाकाल में वाहनलाभ, यशप्राप्ति, पुत्रलाभ, धन-धान्यलाभ होता है। दायेश से 6,8,12 वें भाव में पापग्रह से युत या दृष्ट हो तो पीड़ा, सन्ताप, कष्ट, व्याधि, धननाश, कार्यबाधा आदि बातें होती हैं।",
        "moon": "मंगल में चन्द्र - चन्द्र उच्च, मूलत्रिकोणी, स्वराशि या शुभग्रह युत हो तो इस दशाकाल में राज्यलाभ, मन्त्रीपद, सम्मान, उत्सवों का होना, विवाह, स्त्री-पुत्रों को सुख, माता-पिता ते तुख, मनोरथसिद्धि आदि फल मिलते हैं। नीच, शत्रु राशि या अस्तंगत होकर दायेश से 6,8,12 वें स्थान में हो तो स्त्री-पुत्र की हानि, कष्ट, पशु, धान्य का नाश, चोरभय प्रभृति फल होते हैं। द्वितीयेश या सप्तमेश चन्द्रमा हो तो अकालमरण होता है।",
        "mars": "मंगल में मंगल - मंगल 1,4,5,7,9,10 वें  में हो, लग्नेश से युत हो तो इसकी दशा में वैभव-प्राप्ति, धनलाभ, पुत्र-प्राप्ति, सुख-प्राप्ति होती है। यदि अपने उच्च का हो अथवा स्वक्षेत्री हो तो घर या खेत की वृद्धि या धनलाभ होता है। यदि 6,8,12 वें स्थान में पापग्रह से युत या दृष्ट हो तो मूत्रकृच्छ्र रोग, घाव, फोड़ा-फुन्सी, सर्प और चोर से पीड़ा, राजा से भय होता है। द्वितीयेश और सप्तमेश हो तो शारीरिक कष्ट होते हैं।",
        "mercury": "मंगल में बुध - बुध 1,4,7,8,10, में हो तो इस दशाकाल में सुन्दर कन्या सन्ततिवाला, धर्म में रुचि, यशलाभ, न्याय से प्रेम होता है तथा स्वादिष्ट पदार्थ खाने को मिलते हैं। नीच या अस्तंगत अथवा 6,8,12 वें भाव में हो तो हृदयरोग, मानहानि, पैरों में बेड़ी का पड़ना, बान्धवों का नाश, स्त्रीमरण, पुत्रमरण और नाना कष्ट होते हैं। बुध दायेश से पापयुक्त होकर 6,8,12 वें स्थान में हो तो मानहानि होती है और यह द्वितीयेश और सप्तमेश हो तो महाव्याधि होती है।",
        "jupiter": "मंगल में गुरु - 1,4,5,7,9,10,11 वें ।१२ स्थान में गुरु हो, उच्च का हो तो इस दशाकाल में यशलाभ, देश में मान्य, धन-धान्य की वृद्धि, शासन में अधिकार, स्त्री-पुत्र लाम होता है। यदि दायेश 1,4,5,7,9,10,11 वें वें स्थान में हो तो घर, खेत आदि की वृद्धि, आरोग्यलाभ, यशप्राप्ति, व्यापार में लाभ, उद्यम करने से फल प्राप्ति, स्त्री-पुत्र का ऐश्वर्य, राजा से आदर की प्राप्ति होती है; 6,8,12 वें स्थान में नीच का गुरु हो, अस्तंगत हो, पापग्रह से युत या दृष्ट हो तो चोर व सर्प से पीड़ा, पित्तविकार, उन्मत्तता, भ्रातृनाश होता है।",
        "venus": "मंगल में शुक्र - शुक्र 1,4,5,7,9,10 वें भाव में हो, उच्च, मूलत्रिकोणी अथवा स्वराशि का हो तो इस दशाकाल में राज्यलाभ, आभूषणप्राप्ति और सुखप्राप्ति होती है। यदि लग्नेश से युत हो तो पुत्र-स्त्री आदि की वृद्धि, ऐश्वर्य की प्राप्ति होती है। यदि शुक्र दायेश 1,2,4,7,9,10,11 वें स्थान में हो तो लक्ष्मी की प्राप्ति, सन्तानलाभ, सुख-प्राप्ति, गीत, नृत्य आदि का होना, तीर्थयात्रा का होना आदि फल होते हैं। यदि शुक्र कर्मेश से युक्त हो तो तालाब, धर्मशाला, कुआँ आदि बनवाने का परोपकारी काम करता है। दायेश से 6,8,12 वें भाव में हो तो कष्ट, झंझटें, सन्तानचिन्ता, धननाश, मिथ्यापवाद, कलह आदि फल मिलते है।",
        "saturn": "मंगल में शनि - शनि स्वक्षेत्री, मूलत्रिकोणी, उच्च का या 1,4,5,7,9,10 वें स्थान में हो तो इस दशा में राजसुख, यशवृद्धि, पुत्र-पौत्र की वृद्धि होती है। नीच का शत्रु क्षेत्री हो या 6,8,12 वें भाव में हो तो धन-धान्य का नाश, जेल, रोग, चिन्ता होती है। सप्तमेश और द्वितीयेश हो तो मृत्यु अथवा 6,8,12 वें भाव में पापदृष्ट हो तो मृत्यु होती है।",
        "rahu": "मंगल में राहु - राहु उच्च, मूलत्रिकोणी और शुभग्रह से दृष्ट या युत हो या ११४१५।७।९।१०वें स्थान में हो तो इस दशाकाल में राजा से सम्मान, घर, खेत का लाभ,स्त्री-पुत्र का लाभ, व्यवसाय में सफलता, परदेशगमन आदि फल होते हैं। यदि पापग्रह से युक्त 6,8,12 वें स्थान में राहु हो तो चोर, सर्प, राजा से कष्ट, वात, पित्त और क्षयरोग, जेल आदि फल होते हैं। यदि धन स्थान में राहु हो तो धन का नाश होता है। द्वितीयेश और सप्तमेश राहु हो तो अपमृत्यु का भय होता है।",
        "ketu": "मंगल में - केतु 1,4,5,7,9,10,11 वें वें स्थान में शुभग्रह से युत्त या दृष्ट हो तो इस दशाकाल में घन, भूमि, पुत्र का लाभ, यश की वृद्धि, सेनापति का पद, सम्मान आदि मिलते हैं। दायेश से 6,8,12 वें भाव में पापयुक्त हो तो व्याधि, भय, अविश्वास, पुत्र-स्त्री को कष्ट होता है।"
    },
    "mercury": {
        "sun": "बुध में सूर्य उच्च का सूर्य हो तो सुख, मंगल युत हो तो इस दशा में भूमि-लाभ, लग्नेश से युत या दृष्ट हो तो धनप्राप्ति, भूमिलाभ होता है। दायेश से सूर्य 6,8,12 वें स्थान में, मंगल राहु से युत हो तो चोर, अग्नि या शस्त्र से पीड़ा, पित्तजन्य रोग, सन्ताप होते हैं। सूर्य द्वितीयेश या सप्तमेश हो तो अकालमरण भी इस दशा में होता है।",
        "moon": "बुध में चन्द्रमा उच्च, स्वराशि और शुभग्रहों से युत चन्द्रमा हो तो इस दशा में सुख, कन्यालाभ, धनप्राप्ति, नौकरी में तरक्की होती है। निर्बल चन्द्रमा दायेश से 6,8,12 वें भाव में हो तो धननाश, बुरे कार्य, राजदण्ड, छल-कपट द्वारा धनहरण आदि होते हैं।",
        "mars": "बुध में मंगल उच्च, स्वराशि और शुभग्रहों से युत होने पर इस दशा में मकान, भूमि, खेत की प्राप्ति, पुस्तकों के निर्माण द्वारा यश, कविता में अभिरुचि होती है। मंगल नीच का, अस्तंगत या शत्रुक्षेत्री हो तो चोर से भय, स्थानभ्रंश, पुत्र-मित्रों से विरोध होता है। द्वितीयेश या सप्तमेश मंगल हो तो इस दशा में अकालमरण होता है।",
        "mercury": "बुध में बुध - इस दशा में लाभ, सुख, विद्या, कीर्ति, वैभव की प्राप्ति होती है। नीच या उग्र ग्रह से युक्त होकर बुध 6,8,12 वें स्थान में हो तो भय, क्लेश, कलह, रोग, शोक, हानि आदि फल होते हैं। बुध द्वितीयेश या सप्तमेश हो तो किसी सम्बन्धी की मृत्यु इस दशा में होती है। ",
        "jupiter": "बुध में गुरु-उच्च, स्वराशि या शुभग्रहों से युत गुरु 1,4,5,7,9,10 वें स्थान में हो तो इस दशा में प्रतिष्ठा, ग्रन्थ-निर्माण, उत्सव, धनलाभ आदि फल मिलते हैं। गुरु दायेश से 6,8,12 वें भाव में हो तो हानि, अपमान तथा शनि, मंगल से युत हो तो कलह, पीड़ा, माता की मृत्यु, झगड़ा, धननाश, शारीरिक कष्ट आदि फल होते हैं।",
        "venus": "बुध में शुक्र - इस दशा में धन, सम्पत्ति का लाभ, विद्या द्वारा ख्याति, धन का संचय, व्यवसाय में लाभ, समृद्धि आदि फल होते हैं। दायेश से शुक्र 6,8,12 वें स्थानों में हो तो नाना प्रकार की झंझटें, अल्पलाभ, भार्याकष्ट, बन्धुवियोग, मन में सन्ताप होता है। द्वितीयेश या सप्तमेश शुक हो तो मृत्यु भी इसकी दशा में हो सकती है।",
        "saturn": "बुध में शनि-उच्च, स्वराशि या मूलत्रिकोण का शनि हो तो इस दशा में कल्याण की वृद्धि, लाभ, राजसम्मान, बड़प्पन आदि फल प्राप्त होते हैं। दायेश से शनि 6,8,12 वें भाव में हो तो बन्धुनाश, दुखप्राप्ति, कष्ट, परदेशगमन होता है। शनि द्वितीयेश या सप्तमेश होकर द्वितीय या तृतीय में हो तो इस दशा में मृत्यु होती है।",
        "rahu": "बुध में राहु-राहु 6,8,12 वें स्थान में हो तो रोग, धननाश, वातज्वर होता है। 3,6,10,11 वें भाव में हो तो सम्मान, राजा से लाभ, अल्प धनलाभ, व्यापार में वृद्धि और कीर्ति होती है।",
        "ketu": "बुध में केतु - लग्नेश या दायेश से केतु युक्त हो तो इस दशा में अल्पलाभ, शारीरिक तख, विद्या और यश का लाभ होता है। दायेश से 6,8,12 वें भाव में पापग्रह युक्त हो तो जातक को नाना प्रकार का कष्ट सहन करना पड़ता है।"
    },
    "jupiter": {
        "sun": "गुरु में सूर्य - सूर्य उच्च का स्वक्षेत्री होकर 1,4,5,7,9,10,11 वें भाव में हो तो इस दशा में सम्मानप्राप्ति, तत्काल लाभ, सवारी की प्राप्ति, पुत्रप्राप्ति आदि फल होते हैं। लग्नेश या दावेश से सूर्य 6,8,12 वें स्थान में हो तो सिर में रोग, ज्वरपीड़ा, पापकर्म, बन्धु वियोग आदि फल मिलते हैं। सूर्य द्वितीयेश और सप्तमेश हो तो यह समय महाकष्टकारक होता है।",
        "moon": "गुरु में चन्द्र - बलवान् चन्द्रमा 1,4,5,7,9,10,11 वें वें भाव में हो तो इस दशा में सत्कार्य, सम्मान, कीर्ति, पुत्र-पौत्र की वृद्धि होती है। लग्नेश या दायेश से (दशापति) 6,8,12 वें स्थान में चन्द्रमा हो तो अपमान, खेद, स्थानच्युति, मातुल-वियोग, माता को दुख आदि फल होते हैं। द्वितीयेश हो तो महाकष्ट होता है।",
        "mars": "गुरु में मंगल - उच्च या स्वगृही मंगल 1,4,5,7,9,10 वें भाव में हो तो इस दशा में भूमिलाभ, मिलों का निर्माण और कार्यसिद्धि होती है। दायेश से केन्द्र स्थान में शुभग्रह से युत या दृष्ट हो तो तीर्थयात्रा, विद्वत्ता से भूमिलाभ, नवीन कार्यों द्वारा यश-लाभ होता है। दायेश से मंगल 6,8,12 वें भाव में पापग्रह से युत या दृष्ट हो तो धन-धान्य और घर का नाश होता है।",
        "mercury": "गुरु में बुध - बुध स्वराशि, उच्च या मूलत्रिकोणी हो अथवा 1,4,5,7,9,10,11 वें वें भाव में बलवान् होकर स्थित हो तो इस दशा में धारासभाओं का सदस्य, मन्त्री, अफ़सर, सुख, धनलाभ, पुत्रलाभ होता है। 6,8,12 वें भाव में हो या दायेश से 6,8,12 वें भाव में हो तो नाना प्रकार के कष्ट, रोग, भार्यामरण आदि फल होते हैं। द्वितीयेश और सप्तमेश बुध ही तो इसकी दशा में महान् कष्ट या अकालमरण होता है।",
        "jupiter": "गुरु में गुरु - गुरु उच्च और स्वक्षेत्री होकर केन्द्रगत हो तो इस दशा में वस्त्र, मोटर, आभूषण, नवीन सुन्दर मकान आदि की प्राप्ति होती है। यदि गुरु भाग्येश और कर्मेश से युक्त हो तो स्त्री, पुत्र, धनलाभ होता है। नीच राशि का बृहस्पति हो या 6,8,12 वें भाव में स्थित हो तो दुख, कलह, हानि, कष्ट और पुत्र-स्त्री का वियोग होता है। प्रायः देखा जाता है कि गुरु में गुरु का अन्तर अच्छा नहीं बीतता है।",
        "venus": "गुरु में शुक्र - बलवान् शुक्र केंन्द्रेश से युक्त होकर, 5,11 वें भाव में हो तो इस दशा में सुख, कल्याण, धनलाभ, धर्मशाला, तालाब, कुआँ आदि का निर्माण, पुत्रलाभ, स्त्रीलाभ,नवीन कार्य आदि फल मिलते हैं। शुक्र दायेश से या लग्न से 6,8,12 वें स्थान में हो तो कष्ट, कलह, बन्धन, चिन्ता आदि फल होते हैं। द्वितीयेश और सप्तमेश ही तो अकालमरण होता है।",
        "saturn": "गुरु में शनि - शनि उच्च, स्वक्षेत्री, मूलत्रिकोणी हो या 1,4,5,7,9,10,11 वें वें भाव में स्थित हो तो इस दशा में भूमि, धन, सवारी, पुत्र आदि का लाभ, पश्चिम दिशा में यात्रा और बड़े पुरुषों से मिलना होता है। नीच, अस्तंगत या शत्रुक्षेत्री शनि हो या 6,8,12 वें भाव में हो तो ज्वरबाधा, मानसिक दुख, स्त्री को कष्ट, सम्पत्ति की क्षति होती है। दायेश से 6,8,12 वें भाव में हो तो नाना प्रकार से कष्ट होता है। द्वितीयेश और सप्तमेश हो तो शारीरिक कष्ट या अकालमरण होता है।",
        "rahu": "गुरु में राहु-उच्च, स्वक्षेत्री या मूलत्रिकोणी राहु 3,6,11 वें भाव में हो तो इस दशा में ख्याति, सम्मान, विद्यालाभ, दूरदेशगमन, सम्पत्ति और कल्याण की प्राप्ति होती है। दायेश से 6,8,12 वें भाव में राहु हो तो कष्ट, भय, व्याकुलता, कलह रोग, दुःस्वप्न, शारीरिक कष्ट, अल्पलाभ आदि फल प्राप्त होते हैं।",
        "ketu": "गुरु में केतु - यदि शुभग्रह से केतु युक्त हो तो इस दशां में सुख प्रदान करता है। दायेश से 6,8,12 वें स्थान में पापयुक्त' हो तो राजकोप, बन्धन, धननाश, रोग आदि होते हैं। दायेश से 4,5,9,10 वें स्थान में हो तो अभीष्ट लाभ, उद्यम से लाभ, पशुलाभ होता है।"
    },
    "venus": {
        "sun": "शुक्र में सूर्य - इस दशा में कलह, सन्ताप, दारिद्र्य आदि होते हैं। यदि सूर्य उच्च या स्वराशि का हो अथवा दायेश से 1,4,5,7,9,10 वें भाव में हो तो धनलाभ, सम्मान, शासन की प्राप्ति, माता-पिता से सुख, भाई से लाभ होता है। दायेश से 6,8,12 वें भाव में हो तो पीड़ा, चिन्ता, कष्ट, रोग आदि होते हैं।",
        "moon": "शुक्र में चन्द्रमा चन्द्रमा उच्च का, स्वराशि का या मित्रवर्ग का हो तो जातक को उस दशा में स्त्री का सुख, धनलाभ, पुत्री की प्राप्ति, उन्नति, उच्च पद का लाभ आदि फल होते हैं। यदि चन्द्रमा दायेश से 6,8,12 वें भाव में हो तो नाना प्रकार के कष्ट भोगने पड़ते हैं।",
        "mars": "शुक्र में मंगल - 1,4,5,7,9,10,11 वें वें भाव में बलवान् मंगल स्थित हो तो इस दशा में मनोरथसिद्धि, धनलाभ, स्थानभ्रंश, कलह आदि फल प्राप्त होते हैं। यदि दायेश से 6,8,12 वें भाव में मंगल हो तो जातक को रोग, कष्ट, धननाश, खेत की हानि और मकान की हानि भी इस दशा में सहनी पड़ती है।",
        "mercury": "शुक्र में बुध - बलवान् बुध 1,4,5,7,9,10 वें भाव में हो, लग्नेश, चतुर्थेश या पंचमेश से युक्त हो तो इस दशा में साहित्यिक कार्यों द्वारा धन, कीर्तिलाभ, सन्मार्ग से धनागम, बड़े कार्यों में अधिक सफलता मिलती है। यदि दायेश से 6,8,12 वें भाव में बुध हो तो अपकीर्ति, अल्पलाभ, कुटुम्बियों से झगड़ा आदि फल प्राप्त होते हैं।",
        "jupiter": "शुक्र में गुरु - बलवान् गुरु 1,4,5,7,9,10 वें भाव में हो तो इस दशा में पुत्रलाभ, कृषि से धनप्राप्ति, यशप्राप्ति, माता-पिता का सुख और इष्ट बन्धुओं का समागम होता है। 6,8,12 वें भाव में हो तो कष्ट, चोरभय, पीड़ा एवं हानि होती है।",
        "venus": "शुक्र में शुक्र - 1,4,5,7,9,10 वें भाव में बली शुक्र बैठा हो तो इस दशा में धनप्राप्ति, श्रेष्ठ कार्यों में रत, पुत्र की प्राप्ति, कल्याण, सम्मान, अकस्मात् धनप्राप्ति, नये घर का निर्माण आदि फल होते हैं। दायेश से 6,8,12 वें भाव में नीच या अस्तंगत राहु हो तो कष्ट, मृत्यु, रोग, राजा से भय और आर्थिक कष्ट आदि फल होते हैं। शुक्र स्वराशि या उच्च का होकर ११४।५वें भाव में हो तो जातक अनेक नवीन ग्रन्थों का निर्माण इसकी दशा में करता है।",
        "saturn": "शुक्र में शनि - इस दशा में क्लेश, आलस्य, व्यापार में हानि, अधिक व्यय होता है। लग्नेश या दायेश से शनि 6,8,12 वें स्थान में हो तो स्त्री को पीड़ा, उद्योग में हानि होती है। द्वितीयेश या सप्तमेश शनि हो तो बीमारी या अकाल मृत्यु होती है।",
        "rahu": "शुक्र में राहु - 1,4,5,7,9,10,11 वें वें भाव में राहु बलवान् हो तो इस दशा में कार्यसिद्धि व्यापार में लाभ, सुख, धन-ऐश्वर्य की प्राप्ति होती है। दायेश से 6,8,12 वें भाव में हो तो नाना प्रकार के कष्ट होते हैं।",
        "ketu": "शुक्र में केतु - इस दशा में कलह, बन्धुनाश, शत्रुपीड़ा, भय, धननाश होता है। दायेश से 6,8,12 वें भाव में पापग्रह से युक्त केतु हो तो सिर में रोग, घाव, फोड़े-फुन्सी औरबन्धुवियोग आदि फल प्राप्त होते हैं। उच्च का केतु 3,6,11 वें भाव में हो तो धनागम, सम्मान और सुख की प्राप्ति होती है।"
    },
    "saturn": {
        "sun": "शनि में सूर्य उच्च का, स्वराशि का या भाग्येश से युत 1,4,5,7,9,10,11 वें वें स्थान में सूर्य हो तो इस दशा में घर में दही-दूध की प्रचुरता, पुत्र की प्राप्ति, कल्याण, पदवृद्धि, जीवन में परिवर्तन, यश की प्राप्ति होती है। सूर्य लग्न या दायेश से 6,8,12 वें भाव में हो तो हृदय में रोग, मान-हानि, स्थानभ्रंश, दुख, पश्चात्ताप होता है। द्वितीयेश और सप्तमेश होने पर महान् कष्ट होता है।",
        "moon": "शनि में चन्द्रमा चन्द्रमा गुरु से दृष्ट हो, अपने उच्च का हो, स्वक्षेत्री हो, 1,4,7,8,10,।११वें भाव में हो तो इस दशा में सौभाग्य वृद्धि, माता-पिता को सुख, कारोबार में बढ़ती होती है। क्षीण चन्द्रमा हो या पापग्रह से युत चन्द्रमा हो तो धननाश, माता-पिता का वियोग, सन्तान को कष्ट, धन का खर्च और रोग होते हैं।",
        "mars": "शनि में मंगल बलवान् मंगल 1,4,5,6,10,11 वें भाव में हो या लग्नेश से युत हो तो इस दशा में सुख, धनलाभ, राजप्रीति, सम्पत्तिलाभ, नये घर का निर्माण, मिल या नवीन कारखानों का स्थापन आदि फल होते हैं। नीच का मंगल हो या अस्तंगत हो तो परदेशगमन, धनहानि, कारागृह का दण्ड आदि फल मिलते हैं। द्वितीयेश या सप्तमेश होने से मंगल की दशा में अकालमरण भी हो सकता है।",
        "mercury": "शनि में बुध - 1,4,5,7,9,10 वें स्थान में बुध हो तो इस दशा में सम्मान, कीर्ति, विद्या, घन, देहसुख आदि की प्राप्ति होती है। इस दशा में नवीन व्यापार आरम्भ करने से प्रचुर धनलाभ किया जा सकता है। दायेश से 6,8,12 वें भाव में बुध हो तो अल्पसुख, बुद्धि से कार्यसिद्धि, बड़ों का समागम, अपमृत्यु, भय, शीतज्वर, अतिसार रोग होते हैं।",
        "jupiter": "शनि में गुरु-बलवान् गुरु शुभग्रहों से युत होकर 1,4,5,7,9,10,11 वें वें भाव में हो तो इस दशा में मनोरथसिद्धि, सम्मानप्राप्ति, पुत्रलाभ, नवीन कार्यों के करने की प्रेरणा होती है। 6,8,12 वें स्थान में नीच, अस्तंगत या पापग्रह से युत होकर स्थित हो तो कुष्ठरोग, परदेशगमन, कार्यहानि, धन-धान्य का नाश होता है। दायेश 6,8,12 वें स्थानों में निर्बल गुरु हो तो भाइयों से द्वेष, धनलाभ, पुत्र का नाश और राजदण्ड भोगना पड़ता है।",
        "venus": "शनि में शुक्र उच्च का या स्वक्षेत्री शुक्र 1,4,5,7,9,10 वें ।१५वें भाव में शुभग्रह से युत या दृष्ट हो तो इस दशा में आरोग्यलाभ, धनप्राप्ति, कल्याण, आदर, उन्नति, जीवन में सुख की प्राप्ति होती है। शत्रुक्षेत्री नीच या अस्तंगत शुक्र 6,8,12 वें स्थान में हो तो स्त्रीमरण, स्थानभ्रंश, पद-परिवर्तन, अल्पलाभ होता है। शुक्र दायेश से 6,8,12 वें भाव में हो तो ज्वर, पीड़ा, पायरिया रोग, वृक्ष से पतन, सन्ताप, विरोध और झगड़े होते हैं।",
        "saturn": "शनि में शनि - स्वराशि, उच्च और मूलत्रिकोण का शनि हो अथवा 1,4,5,7,9,10 वें।११वें भाव में स्थित हो तो इस दशा में सम्मान, ख्याति, शासन-प्राप्ति, उच्च पद की प्राप्ति, विदेशीय भाषाओं का ज्ञान, स्त्री-पुत्र की वृद्धि होती है। नीच या पापयुक्त होकर शनि 6,8,12 वें भाव में हो तो रक्तस्राव, अतिसार, गुल्मरोग होता है। द्वितीयेश और सप्तमेश शनि हो तो मृत्यु भी इस दशाकाल में सम्भव होती है।",
        "rahu": "शनि में राहु-इस दशा में कलह, चित्त में क्लेश, पीड़ा, चिन्ता, द्वेष, धननाश, परदेशगमन, मित्रों से कलह आदि फल होते हैं। उच्चक्षेत्री या स्वगृही राहु लाभस्थान में हो तो धनलाभ, सम्पत्ति की प्राप्ति और अन्य प्रकार के समस्त सुख होते हैं।",
        "ketu": "शनि में केतु - शुभग्रह से युत या दृष्ट केतु हो तो इस दशा में स्थानभ्रंश, क्लेश, धनहानि, स्त्री-पुत्र का मरण होता है। लग्नेश से युत या दावेश से 6,8,12 वें भाव में केतु हो तो सुख मिलता है।"
    },
    "rahu": {
        "sun": "राहु में सूर्य - सूर्य स्वक्षेत्री, उच्च का 5,9,11 वें भाव में हो तो धनधान्य' की वृद्धि, कीर्ति, परदेशगमन, राजाश्रय से धनप्राप्ति होती है। दायेश से सूर्य 3,8,11 वेंभाव में नीच का हो तो ज्वर, अतिसार, कलह, राजद्वेष, अग्निपीड़ा आदि फल मिलते हैं।",
        "moon": "राहु में चन्द्र - बलवान् चन्द्रमा 1,4,5,7,9,10,11 वें वें भाव में हो तो इस दशाकाल में सुख-समृद्धि होती है। दायेश से 6,8,12 वें भाव में हो तो नाना प्रकार के कष्ट, धनहानि, विवाद, मुक़दमा आदि से कष्ट होता है",
        "mars": "राहु में मंगल - 1,4,5,6,10,11 वें भाव में मंगल हो तो उसकी दशा में घर, खेत की वृद्धि, सन्तानसुख, शारीरिक कष्ट, अकस्मात् किसी प्रकार की विपत्ति, नौकरी में परिवर्तन एवं उच्च पद की प्राप्ति होती है। दायेश से मंगल 6,8,12 वें स्थान में पापयुक्त हो तो स्त्री-पुत्र की हानि, सहोदर भाई को पीड़ा और अनेक प्रकार की झंझटें आती हैं।",
        "mercury": "राहु में बुध - राहु 1,4,5,7,9,10 वें स्थान में स्वक्षेत्री, उच्च का, बलवान् हो तो इस दशाकाल में कल्याण, व्यापार से धनप्राप्ति, विद्याप्राप्ति, यशलाभ और विवाहोत्सव आदि होते हैं। 6,8,12 वें स्थान में शनैश्वर की राशि से युत या दृष्ट हो या दायेश से 6,8,12 वें स्थान में हो तो हानि, कलह, संकट, राजकोप, पुत्र का वियोग होता है। द्वितीयेश और सप्तमेश बुध हो तो अकालमरण होता है।",
        "jupiter": "राहु में गुरु - 1,4,5,7,9,10 वें स्थान में स्वगृही, मूत्रत्रिकोण या उच्च का हो तो इस दशाकाल में शत्रुनाश, पूजा, सम्मान, धनलाभ, सवारी, मोटर, पुत्र आदि की प्राप्ति होती है। नीच, अस्तंगत या शत्रुराशि में होकर 6,8,12 वें भाव में हो तो धनहानि, कष्ट, विघ्न-बाधाओं का बाहुल्य, स्त्री-पुत्रों की पीड़ा आदि फल होते हैं।",
        "venus": "राहु में शुक्र - 1,4,5,7,9,10,11 वें वें स्थान में शुक्र हो तो उसकी दशा में पुत्रोत्सव, राजसम्मान, वैभवप्राप्ति, विवाह आदि उत्सव होते हैं। 6,8,12 वें भाव में शुक्र नीच का. शत्रुक्षेत्री, शनि या मंगल से युत हो तो रोग, कलह, वियोग, बन्धुहानि, स्त्री को पीड़ा, शुलराग आदि फल होते हैं। दायेश से 6,8,12 वें स्थान में शुक्र हो तो अचानक विपत्ति, झूठेप्रमेह रोग आदि फल होते हैं। द्वितीयेश और सप्तमेश शुक्र हो तो अकालमरण भी इसकी दशा में होता है।",
        "saturn": "राहु में शनि - शनि 1,4,5,7,9,10 वें।११वें भाव में उच्च या मूलत्रिकोणी हो तो उसकी दशा में उत्सव, लाभ, सम्मान, बड़े कार्य, धर्मशाला, तालाब का निर्माण आदि बातें होती हैं। नीच, शत्रुक्षेत्री होकर 6,8,12 वें स्थान में हो तो स्त्री-पुत्र का मरण, लड़ाई और नाना कष्टों की प्राप्ति होती है। द्वितीयेश या सप्तमेश शनि हो तो अकाल मरण होता है।",
        "rahu": "राहु में राहु - कर्क, वृष, वृश्चिक, कन्या और धनराशि का राहु हो तो उसकी दशा में सम्मान, शासनलाभ, व्यापार में लाभ होता है। राहु 3,6,11 वें भाव में हो, शुभग्रह से युत या दृष्ट हो, उच्च का हो तो इस दशा में राज्यशासन में उच्चपद, उत्साह, कल्याण एवं पुत्रलाभ होता है। 6,8,12 वें भाव में पापग्रह से युत या दृष्ट हो तो कष्ट, हानि, बन्धुओं का वियोग, झंझटें, चिन्ताएँ आदि फल होते हैं। ७वें भाव में हो तो रोग होते हैं।",
        "ketu": "राहु में केतु - इस दशाकाल में वातज्वर, भ्रमण और दुख होता है। यदि शुभग्रह से केतु युत हो तो धन की प्राप्ति, सम्मान, भूमिलाभ और सुख होता है। 1,4,5,7,8,9,10,12 वें स्थान में केतु हो तो उसकी दशा महान् कष्ट देनेवाली होती है।"
    },
    "ketu": {
        "sun": "केतु में सूर्य - सूर्य स्वक्षेत्री, उच्च का हो या 1,4,5,7,9,10,11 वें वें भाव में हो तो इस दशा में प्रारम्भ में सर्वसुख, मध्य में कुछ कष्ट होता है। नीच, अस्तंगत या पापग्रह से युक्त 6,8,12 वें भाव में हो तो राजदण्ड, कष्ट, पीड़ा, माता-पिता का वियोग, विदेशगमन होता है। सूर्य द्वितीयेश हो तो कष्टकारक होता है।",
        "moon": "केतु में चन्द्रमा - चन्द्रमा उच्च का, स्वराशि का हो तो इस दशा में राज्य से सुख, धनलाभ, कन्या सन्तान की प्राप्ति, कल्याण, भूमिलाभ, उद्योग में सफलता, धन-संग्रह, पुत्र से सुख आदि फल होते हैं। नीच का क्षीण चन्द्रमा 3,8,11 वेंभाव में हो तो भय, रोग, चिन्ता और मुकदमा के झंझट में फँसना पड़ता है।",
        "mars": "केतु में मंगल मंगल उच्च का, स्वराशि का या 1,4,5,7,9,10,11 वें वें भाव में हो तो इस दशा में भूमिलाभ, विजय, पुत्रलाभ, व्यापार में वृद्धि होती है। दायेश से मंगल केन्द्र त्रिकोण स्थान में हो तो देश में सम्मान, कीर्ति, बड़प्पन आदि फल मिलते हैं। दायेश से २।6,8,12 वें स्थान में हो तो परदेशमगन, अवनति, कारोबार में हानि, मृत्यु, पागल, प्रमेह या अन्य जननेन्द्रिय-सम्बन्धी रोग होते हैं।",
        "mercury": "केतु में बुध-1,4,5,7,9,10 वें भाव में बलवान् बुध हो तो इस दशा में ऐश्वर्यप्राप्ति, चतुराई, यशलाभ और सत्संगति की प्राप्ति होती है। दायेश से 6,8,12 वें भाव में नीच या अस्तंगत हो तो खर्च अधिक, बन्धन, द्वेष, झगड़ा होता है तथा अपना घर छोड़कर अन्यत्र निवास करना पड़ता है।",
        "jupiter": "केतु में गुरु - 1,4,5,7,9,10,11 वें वें भाव में गुरु हो तो इस दशा में विद्यालाभ, कीर्तिलाभ, सम्मान, रक्तविकार, परदेशगमन, पुत्रप्राप्ति, स्थानभ्रंश, शान्तिलाभ होता है। गुरु, नीच, अस्तंगत होकर दायेश से 3,8,11 वेंभाव में हो तो धन-धान्य का नाश, आचार की शिथिलता, स्त्रीवियोग और अनेक प्रकार के कष्ट होते हैं।",
        "venus": "केतु में शुक्र - शुक्र उच्च, स्वराशि का हो या 1,4,5,7,9,10,11 वें वें भाव में या दायेश युक्त हो तो इस दशा में राजप्रीति, सौभाग्य, धनलाभ होता है। यदि भाग्येश और कर्मेश से युक्त हो तो राजा से धनलाभ, सम्मान, सुख और उन्नति होती है। दायेश से 6,8,12 वें भाव में हो या पापयुक्त होकर इन स्थानों में हो तो मानहानि, धनकष्ट, स्त्री से झगड़ा, पुत्रों को कष्ट और अवनति होती है।",
        "saturn": "केतु में शनि - 8,12 वें भाव में शनि हो तो इस दशा में कष्ट, चित्त में सन्ताप, धननाश और भय होता है। उच्च या मूलत्रिकोणी शनि 3,6,11 वें भाव में स्थित हो तो जातक को साधारणतः सुख, मनोरथसिद्धि, सम्मान प्राप्ति होती है। शनि दायेश से 6,8,12 वें भाव में हो तो इस दशा में मृत्यु, भयंकर रोग, धनहानि होती है।",
        "rahu": "केतु में राहु - राहु उच्च का, स्वराशि या मित्रक्षेत्री हो तो इस दशा में धन-धान्य का लाभ, सुख, भूमि का लाभ, नौकरी में तरक़्क़ी होती है। 7,8,12 वें स्थान में पापग्रह से युत या दृष्ट हो तो धनहानि, नौकरी में गड़बड़ी, प्रमेह, नेत्ररोग होते हैं। राहु द्वितीयेश या सप्तमेश हो तो शीतज्वर, कलह, शूलरोग होते हैं।",
        "ketu": "केतु में केतु - केतु केन्द्र, त्रिकोण और लाभ भाव में हो तो इस दशा में भूमि, धन-धान्य, चतुष्पद आदि का लाभ, स्त्री-पुत्र से सुख मिलता है। नीच या अस्तंगत हो या 6,8,12 वें स्थान में हो तो रोग, अपमान, धन-धान्य का नाश, स्त्री-पुत्र को पीड़ा, मन चंचल होता है। द्वितीयेश या सप्तमेश के साथ सम्बन्ध हो तो महाकष्ट होता है।"
    },
    "Lagnesh": "लग्नेश की दशा में शारीरिक सुख और धनागम होता है, परन्तु स्त्रीकष्ट भी देखा जाता है।",
    "Dwityesh": "धनेश की दशा में धनलाभ, पर शारीरिक कष्ट भी होता है। यदि धनेश पापग्रह से युत हो तो मृत्यु भी हो जाती है।",
    "Trityesh": "तृतीयेश की दशा कष्टकारक, चिन्ताजनक और साधारण आमदनी करानेवाली होती है।",
    "Chaturthesh": "चतुर्थेश की दशा में घर, वाहन, भूमि आदि के लाभ के साथ माता, मित्रादि और स्वयं को शारीरिक सुख होता है। चतुर्थेश बलवान्, शुभग्रहों से दृष्ट हो तो इसकी दशा में जातक नया मकान बनवाता है। लाभेश और चतुर्थेश दोनों दशम या चतुर्थ में हों तो इस ग्रह की दशा में मिल या बड़ा कारोबार जातक करता है। लेकिन इस दशाकाल में पिता को कष्ट रहता है। विद्यालाभ, विश्वविद्यालयों की बड़ी डिग्रियाँ इसके काल में प्राप्त होती हैं। यदि जातक को यह दशा अपने विद्यार्थीकाल में नहीं मिले तो अन्य समय में इसके काल में विद्याविषयक उन्नति व विद्या द्वारा यश की प्राप्ति होती है।",
    "Panchamesh": "पंचमेश की दशा में विद्याप्राप्ति, धनलाभ, सम्मानवृद्धि, सुबुद्धि, माता की मृत्यु या माता को पीड़ा होती है। यदि पंचमेश पुरुषग्रह हो तो पुत्र, और स्त्रीग्रह हो तो कन्या सन्तान की प्राप्ति का भी योग रहता है, किन्तु सन्तान योग पर इस विचार में दृष्टि रखना आवश्यक है।",
    "Shashthesh": "षष्ठेश की दशा में रोगवृद्धि, शत्रुभय और सन्तान को कष्ट होता है।",
    "Saptamesh": "सप्तमेश की दशा में शोक, शारीरिक कष्ट, आर्थिककष्ट और अवनति होती है। सप्तमेश पापग्रह हो तो इसकी दशा में स्त्री को अधिक कष्ट और शुभग्रह हो तो साधारण कष्ट होता है।",
    "Ashtamesh": "अष्टमेश की दशा में मृत्युभय, स्त्री-मृत्यु एवं विवाह आदि कार्य होते हैं। अष्टमेश पापग्रह हो और द्वितीय में बैठा हो तो निश्चय ही मृत्यु होती है।",
    "Navamesh": "नवमेश की दशा में तीर्थयात्रा, भाग्योदय, दान, पुण्य, विद्या द्वारा उन्नति, भाग्यवृद्धि, सम्मान, राज्य से लाभ और किसी महान् कार्य में पूर्ण सफलता प्राप्त करनेवाला होता है।",
    "Dashmesh": "दशमेश की दशा में राजाश्रय की प्राप्ति, धनलाभ, सम्मान-वृद्धि और सुखोदय होता है। माता के लिए यह दशा कष्टकारक है।",
    "Ekadashesh": "एकादशेश की दशा में धनलाभ, ख्याति, व्यापार से प्रचुर लाभ एवं पिता की मृत्यु होती है। यह दशा साधारणतः शुभफलदायक होती है। यदि एकादशेश पर क्रूरग्रह की दृष्टि हो तो यह रोगोत्पादक भी होती है।",
    "Dwadashesh": "द्वादशेश की दशा में धनहानि, शारीरिक कष्ट, चिन्ताएँ, व्याधियाँ और कुटुम्बियों को कष्ट होता है।"
}



